---
title: "Het Grote Handboek der Psychische Problemen en Beperkingen (5)"
date: 2018-08-16
draft: false
types: [blog]
disable_share: true
---

Gister schreef ik dat ik er van overtuigd ben dat als ik open ben over mijn depressie, depressie en psychische problemen normaler worden om over te praten. Ik snap natuurlijk dat een depressie in de basis niet normaal is om te hebben. Maar toch: volgens het Trimbos instituut krijgt bijna 20% van de volwassen tussen 18 en 64 jaar ooit in hun leven te maken met een depressie. Dat zijn 546.500 mensen per jaar! (Trimbos instituut, 2018)

Allemaal vallen ze op een of andere manier binnen de definitie van depressie van de DSM-5, het Grote Handboek der Psychische Problemen. Hieronder plaats ik de criteria volgens de DSM-5. Lees ze eens door, als je zin hebt. Zie het als een stukje psycho-educatie (dat is een moeilijk woord van psychologen voor: ik leg jou en de mensen om je heen even uit wat een psychische beperking inhoudt). Kom niet in de verleiding om jezelf te diagnosticeren, want dat kan alleen een professional. Maar zoek vooral hulp als je denkt dat dit nodig is. Ik heb wat kleine dingetjes verduidelijkt in de beschrijving.

Een depressie volgens de DSM-5 (Het Grote Handboek der Psychische Problemen en Beperkingen):

A. Vijf (of meer) van de volgende symptomen zijn binnen dezelfde periode van twee weken aanwezig geweest en wijken af het eerdere functioneren; minstens één van de symptomen is ofwel (1) een sombere stemming, ofwel (2) verlies van interesse of plezier.
NB Hierbij geen symptomen meetellen die duidelijk zijn toe te schrijven aan een somatische aandoening.

1. Sombere stemming, gedurende het grootste deel van de dag en bijna elke dag, zoals blijkt uit ofwel subjectieve mededelingen (bijvoorbeeld zich verdrietig, leeg of hopeloos voelen), ofwel observatie door anderen (bijvoorbeeld heeft tranen in de ogen). (NB bij kinderen en adolescenten kan de stemming prikkelbaar zijn.)
1. Duidelijk verminderd(e) interesse of plezier in alle of bijna alle activiteiten, gedurende het grootste deel van de dag, bijna elke dag (zoals blijkt uit een subjectieve beschrijving of observatie door anderen).
1. Significant gewichtsverlies zonder dat dieet wordt gehouden, of gewichtstoename (bijvoorbeeld meer dan 5% van het lichaamsgewicht binnen één maand), of bijna elke dag een afgenomen of toegenomen eetlust. (NB Bij kinderen moet gedacht worden aan het niet bereiken van de te verwachten gewichtstoename.)
1. Insomnia of hypersomnia (is extreem veel slapen) bijna elke dag
1. Psychomotorische agitatie (veel en snel bewegen) of vertraging, bijna elke dag (waarneembaar door anderen, en niet alleen subjectieve gevoelens van rusteloosheid of geremd worden).
1. Vermoeidheid of verlies van energie, bijna elke dag.
1. Gevoelens van waardeloosheid of buitensporige of onterechte schuldgevoelens (die het karakter van een waan kunnen hebben) bijna elke dag (niet alleen zelfverwijt of schuldgevoel over het ziek zijn).
1. Verminderd vermogen tot nadenken of concentreren, of besluiteloosheid, bijna elke dag (ofwel subjectief beschreven ofwel geobserveerd door anderen).
1. Recidiverende (terugkerende) gedachten aan de dood (niet alleen de vrees om dood te gaan), recidiverende suïcidegedachten zonder een specifiek of een suïcidepoging, of een specifiek plan om suïcide te plegen.

B. De symptomen veroorzaken klinisch significante lijdensdruk of beperkingen in het sociale of beroepsmatige functioneren of in het functioneren op andere belangrijke terreinen.

C. De episode  kan niet worden toegeschreven aan de fysiologische effecten van een middel (bijvoorbeeld medicijnen, of drugs) of een somatische aandoening (iets is lichamelijk stuk).

D. Het optreden van de depressieve episode kan niet worden verklaard door een schizoaffectieve stoornis, schizofrenie, een schizofreniforme stoornis, een waanstoornisof door een andere gespecificeerde of ongespecificeerde schizofreniespectrum- of andere psychotische stoornis (dit moet je maar even van mij aannemen).

E. Er heeft zich nooit een manische of hypomanische (hypomaan is een ‘beetje’ manisch) episode.

Bron:\
DSM-5 – Nederlandse vertaling\
American Psychiatric Association\
Uitgeverij Boom (2014)