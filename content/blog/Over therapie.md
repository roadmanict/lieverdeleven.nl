+++
title = "Over Therapie"
date = 2021-04-15
draft = false
types = ["blog"]
disable_share = true
+++

Het is April 2021 en als je van binnen naar buiten kijkt heb je ongeveer net zo veel kans om zon te zien als hagel of sneeuw. Sinds een paar weken ben ik weer in therapie/praat ik weer met een 'iemand'/een psycholoog/een praatmevrouw/een therapeut. Ik weet nooit hoe ik het moet noemen. 'In therapie zijn' klinkt zo ernstig, alsof het een full-time bezigheid is (is dat het niet, dan?). Een psycholoog is mijn nieuwe behandelaar ook niet volledig, aangezien ze ongeveer van mijn leeftijd is. In mijn hoofd kun je dan nog geen 'echte' psycholoog zijn. Wat ergens ook weer flauw is, want de gesprekken zijn heel echt en ik heb er ook vertrouwen in dat ze me verder gaan helpen.

Was het weer nodig dan? Ja, het was weer nodig. Het moment dat ik accepteer dat therapie altijd als optie op tafel ligt, is waarschijnlijk het moment waarop ik geen therapie meer nodig heb. Tot die tijd zal ik het tussentijds zo druk hebben met 'normaal zijn' dat ik onvermijdelijk weer afkoers op de fietstocht langs het kanaal, naar de wachtkamer met de zogenaamd 'gezellige' nepbloemen. Aldaar aangekomen zal ik weer ongeduldig kijken naar de klok die nooit dezelfde tijd weergeeft als al mijn horloges of mijn mobiel (hoewel ik altijd net doe alsof ik sereen uit het raam kijk). Waarna ik opgehaald zal worden door een goedgemutste, doch vastberaden hulpverlener/ster. 

En dat is ok√©. Echt. Langzaam, langzaam leer ik mezelf zo beter kennen, leer ik liever voor mezelf te zijn, leer ik oprecht om mezelf te lachen, en verder te rommelen het leven door. Mijn huidige therapie gaat over het herkennen van patronen, waar ik onvermijdelijk weer intrap als ik heel even niet op zat te letten. Hoewel ik deze stap pas net heb gezet, geeft het me wel de hoop dat ik leer om 'het' allemaal aan het kunnen. Dat lijkt me opzich helemaal geen verkeerd begin.
